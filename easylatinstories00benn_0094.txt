82 EASY LATIN STORIES. [PART 1v.

Quo audito responso, alii rebantur opus esse ligneo muro in arce,
alii naves parandas esse arbitrabantur. Erat autem inter primores
Themistocles, vir praeclarus. Is magnopere suadebat ut ad pugnam
navalem sese compararent. Quae sententia vicit: itaque classis
parata est.

War Councz'ls of tlce Greeks.

234.—Tum vero Graeci deliberarunt qua ratione bellum adminis-
trarent. Vicit sententia, ut Thermopylarum fauces custodirentur:
callem autem (per quem postea intercepti sunt Graeci ad Ther-
mopylas), ne esse quidem noverant. Classem vero ad Artemisium
promontorium mitti placuit. Fauces autem‚ubi angustissimae sunt,
non ultra quinquaginta pedes patent. Ab altero latere mons est
praealtus, ab altero mare et paludes. Sunt autem in his faucibus
aquae calidae, supra quas ara erecta est Herculi. Murus autem
erat in faucibus, quem Graeci restituere constituerunt. Haec
igitur loca idonea videbantur, itaque, quia putabant barbaros
ibi nec magnis copiis hominum uti posse, nec equitatu, excipere
ibidem impetum hostium statuerunt. Quumque certiores facti
essent Persas in Thessalia esse, pedibus alii profecti sunt ad
Thermopylas, alii mari ad Artemisium.

Apollo advises an offerz'ng to tlte wz'nds.

235.—Dum ita Graeci, bifariam divisi, occurrere hosti matu-
rant: interim Delphenses deum consuluerunt. Redditum est
responsum, ‘ precibus votisque placandos esse ventos : hos enim
magno Graeciae auxilio fore.' Deinde Delphenses ventis aram
dedicarunt, sacrificiisque illos placarunt. Atque etiam nunc ex
oraculi mandato ventos placant Delphenses.

leeflyz'ng squadron of tlze Greeks.

236.—Erant in statione ad barbarorum motus servandos tres
speculatoriae naves Graecorum, Troezoenia, Aegfflensis, et Attica.

