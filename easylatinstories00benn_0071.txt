PART 1v.] THE CAMPAIGN IN CYPRUS. 59

exercitu affuturum esse in Cyprum. Quo cognito Onesilus
Cyprius praeconem dimisit per Ioniam, auxilio Ionas advocans:
nec diu re deliberata, affuerunt Iones cum magna classe. Eodem
tempore quo Iones advenere, Persae etiam, quum navibus e
Cilicia traiecissent, pedestri itinere Salaminem contenderunt:
navibus autem Phoenices circumnavigarunt promontorium quae
Claves Cypri vocantur.

Tlcey laold a comecil of war.

174.—Quae quum ita essent, Cyprii tyranni convocatos Ionum
duces ita allocuti sunt: ‘ Vobis, Iones, nos Cyprii permittimus ut
eligatis cum utris velitis confligere 3 cum Persis, an cum Phoenici-
bus. Quod si pedestri pugna cum Persis vultis congredi, oportet
vos, nulla interposita mora, navibus egressos, pedestrem instruere
aciem-3 nos ver0, conscensis navibus vestris, Phoenicibus nos
opponere. Sin cum Phoenicibus tentare fortunam mavultis3
utramcunque partem elegeritis, operam dare necesse est, ut, quan-
tum per vos fieri potest, liberae sint et Ionia et Cyprus.' Ad haec
Iones responderunt : ‘ Nos Ionia misit ut mare custodiamus 3 non
ut naves nostras tradentes Cypriis, ipsi cum Persis pedestri acie
confligamus. Nos igitur, qua parte locati sumus, in ea utilem
praestare operam conabimur: vos autem, memores qualia Persis
parentes passi ab illis sitis, fortes viros esse oportet.' Post
haec, quum Persae in Salaminiorum advenissent campum, aciem
instruxerunt reges Cypriorum: ita quidem ut ceteros Cyprios
hostium ceteris militibus opponerent, Persis autem fortissimos e
Salaminiis selectos. Contra Artybium vero, ducem Persarum,
lubens stetit Onesilus.

Tlce cllarger ο] Artybius.

175.—Vehebatur Artybius equo, qui erectus stare adversus ar-
matum militem edoctus erat. Qua re cognita Onesilus, quum esset
ei armiger genere Car. arte bellica clarus et animi plenus, dixit huic:

