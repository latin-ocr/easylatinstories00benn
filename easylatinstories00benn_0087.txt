PAR‘r 1v.] EXPEDITION OF CLEOMENES. 75

 

exisse mihi id vaticinium.’ Post haec, maiore exercitus parte
Spartam dimissa, ipse cum mille fortissimis ad Iunonis templum
se contulit, sacra facturus. Quum autem sacrificare vellet, vetuit
eum sacerdos dicens, nefas esse peregrinum sacra ibi facere. At
Cleomenes, iussis hilotis abductum ab ara sacerdotem verberare,
ipse sacra fecit3 quo facto Spartam rediit.

Trz'al and defence of Cleomenes.

214.—Spartae vero inimici eum apud ephoros reum egerunt ;
aiebant enim, ‘pecunia corruptum Argos non cepisse, quum
capere facillime potuisset.’ At ille respondit, ‘ postquam lucum
Argo sacrum cepisset, visum sibi exisse vaticinium dei: quare
non tentandam urbem putavisse, priusquam sacris factis cogno-
visset, utrum traditurus sibi eam Deus esset, an impedimento
futurus. Litanti autem sibi in Iunonis aede, ex simulacri pectore
effulsisse flammam: itaque intellexisse se, Argos capi non posse:
nam, si ex capite simulacri effulsisset flamma, capturum se urbem
fuisse: quum vero e pectore effulsisset, effecta esse onmia quae
Deus fieri voluisset? Itaque criminis absolutus est.

Madness and suicide of Cleomenes.

215.—Postea furor eum invasit: nam quoties Spartanus ob-
viam ei veniret, huic sceptrum in faciem infligebat. Quae quum
faceret, et alienata mente esset, vinxerunt eum propinqui, et ligno
alligaverunt. At ille, ita vinctus, ubi vidit unum custodem,
egressis ceteriS, solum relictum, cultrum postulavit : quem quum
ei statim dare nollet custos, minatus est homini quae deinde illi
facturus esset3 donec minis territus cultrum dedit. Tum vero,
sumpto ferro, Cleomenes, initio a cruribus facto, misere se ipse
laceravit. Postremo, ubi ad ventrem perventum est, hunc etiam
dissecuit, donec animam efflavit.

